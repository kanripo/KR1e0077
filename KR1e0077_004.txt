# -*- mode: mandoku-view; -*-
#+TITLE: 左傳附注
#+DATE: 2015-08-24 22:15:48.722723
#+PROPERTY: ID KR1e0077
#+PROPERTY: BASEEDITION WYG    
#+PROPERTY: JUAN 卷四
<pb:KR1e0077_WYG_004-1a>¶
欽定四庫全書¶
　左傳附注卷四　　　　　　明　陸粲　撰¶
　　孔氏正義(凡不與杜注相附/而自為説者具此)¶
春秋序和帝元興十一年鄭興父子及歆創通大義奏¶
上左氏始得立學遂行於世至章帝時賈逵上春秋大¶
義四十條(王應麟曰攷和帝元興止一年安得有十一/年一誤也鄭興子衆終於章帝建初八年不)¶
(及和帝時二誤也章帝之子為和帝先後失序/三誤也釋文序錄亦云元樂寸一年皆非是)¶
隱公元年虢叔死焉虢叔封西虢仲封東而杜云虢叔¶
<pb:KR1e0077_WYG_004-1b>¶
東虢君者言所滅之君字叔也(皇甫謐帝王世紀以西/虢為仲羅泌國名記亦)¶
(謂虢仲封西虢叔封東云賈逵虞翻等謂叔為西虢仲/為東虢誤也今案孔説既與虞賈同僖五年疏復云二)¶
(虢不知誰是仲後誰是叔後然則孔亦未有定見也吳/仁傑曰傳稱虢仲者即仲之後稱虢叔者即叔之後如)¶
(趙盾字孟而其/後皆稱趙孟耳)天子七月而葬同軌畢至同軌同盟至¶
者謂遣使來至非諸侯身至釋例曰萬國之数至衆封¶
疆之守至重故天王之䘮諸侯不得越竟而奔修服於¶
其國卿共弔葬魯侯無故而穆伯如周弔此天子崩諸¶
侯遣卿共弔葬之經傳也(釋例之説非是先儒嘗辨之/其引穆伯事盖春秋時所行)¶
<pb:KR1e0077_WYG_004-2a>¶
(非周禮/則然也)¶
三年立穆公其子饗之命以義夫穆公命立殤公出於¶
仁義之中故杜云命出於義也(命以義夫直/謂宣公耳)弗納於邪¶
驕奢淫泆所自邪也服䖍云言此四者過從邪起是也¶
(自由也林堯叟曰此四/者邪之所從來是也)¶
荘公六年人將不食吾餘為甥設享而因享害之所有¶
餘食更為人設之将賤吾不肯復食噉也(言自害其甥/將為人所賤)¶
(不肯噉吾餘食耳孔即指/言所享之食斯為固矣)¶
<pb:KR1e0077_WYG_004-2b>¶
十年衣食所安弗敢專也必以分人公意衣食二者雖¶
所以安身然亦不敢專已有之必以分人(言於衣食之/美身口所便)¶
(安者弗敢專享必以分人/猶云所嘗者卒乗與焉)¶
十四年人棄常則妖興棄常謂既不能彊又不能弱失¶
常度也(此直言人棄其常徳則/故興猶云乖氣致異耳)¶
二十二年遇觀之否劉炫云觀之否者為觀卦之否爻¶
屯之比者為屯卦之比爻皆不取後卦之義今知不然¶
者以畢萬筮仕遇屯之比晉獻公筮嫁伯姬得歸妹之¶
<pb:KR1e0077_WYG_004-3a>¶
睽叔孫荘叔得明夷之謙皆取前後二卦以占吉凶故¶
賈服及杜皆同焉劉炫苟異前儒好為别見非也(傳中/諸言)¶
(筮得某卦之某有兼論後卦之義者上所陳三卦之類/是也有專論本卦之義者昭七年孔成子得屯之比十)¶
(二年南蒯得黄裳元吉之類是也皆由筮者臨時/取義所以不同不容以執一論劉説未可非也)¶
閔公二年告之以臨民教之以軍旅里克謂太子還曲¶
沃告百姓以臨示下民之事并教之以軍旅之法(里克/曉太)¶
(子言父使汝居曲沃是告之以臨民也又使将下軍是/教之以軍旅也孔説大謬且曰告百姓以臨示下民尤)¶
(不成/義理)¶
<pb:KR1e0077_WYG_004-3b>¶
僖公二十四年夫袪猶在彼時斬袪之恨今日猶在(言/被)¶
(斬之袪/猶在也)¶
二十六年展禽其人氏展名獲字禽栁下是其所食之¶
邑名諡曰惠荘子云栁下季者季是五十字禽是二十¶
字(古人雖云幼名冠字五十以伯仲然亦不盡然如孔/子字仲尼其子字伯魚子路亦稱季路豈必是五十)¶
(方制此字盖伯仲叔季亦當時之/通稱栁下季猶云随季屏季耳)¶
二十七年鞭七人貫三人耳耳助句也(程大昌曰軍法/以矢貫耳為聅)¶
(説文引司馬法曰小罪聅中罪刖大罪剄子玉葢用/此法如孔説以耳為助句則言貫三人者何所貫也)¶
<pb:KR1e0077_WYG_004-4a>¶
二十八年我曲楚直其衆素飽素訓為空忿怒之深空¶
腹不食直氣盈飽(林堯叟曰言其衆/直氣盈飽有素也)如楚致其師致其¶
師者致其鄭國之師許以佐楚也戰時雖無鄭師要本¶
心佐楚故既敗而懼(致其師者致楚師也據戰/時無鄭師可知何煩曲説)¶
文公二年周志有之勇則害上不登於明堂謂之周志¶
明是周世之書不知其書何名也(此語今見逸/周書大匡觧)尊僖公¶
且明見曰吾見新鬼大故鬼小且明見者既尊崇僖公¶
且明言其意之所見(明見者明言其/目之所見也)君子以為失禮此¶
<pb:KR1e0077_WYG_004-4b>¶
下盡先姑以來皆是一君子之辭耳引詩二文於詩之¶
下各言君子者謂作詩之人此論事君子又引作詩君¶
子以為證(傳中言君子者皆左氏假設評論之辭安/有論事作詩之别注述若此一何煩猥)¶
七年殺公孫固公孫鄭于公宫僖二十二年傳稱大司¶
馬固於時又有司馬子魚上文樂豫為司馬下云六卿¶
和公室六卿之外有此二子盖是孤卿之官宋是上公¶
禮得有孤且春秋時不必如禮(是時諸國間有大師大/傅少師則孤卿也大司)¶
(馬特僣王朝/夏官之號耳)¶
<pb:KR1e0077_WYG_004-5a>¶
十二年褁糧坐甲甲者所以制禦非常臨敵則被之於¶
身未戰且坐之於地(林堯叟曰謂戰士被甲/不得復臥坐而待敵也)¶
十五年魯人以為敏魯人魯鈍之人(魯人謂魯國人耳/孔以杜註云君子)¶
(所不與故為此觧以/求合註意亦固矣)¶
宣公三年夢天使與已蘭此既言天使與已蘭即云余¶
為伯儵儵即非天也伯儵不得自稱為天天不得變為¶
伯儵叔孫穆子夢天壓已弗勝豎牛助而勝之若是上¶
天之神寧當與豎牛爭力而不勝也明皆夢者恍惚之¶
<pb:KR1e0077_WYG_004-5b>¶
言或别有邪神夢者不識而妄稱天耳(夢者見其状曰/天使聞其言曰)¶
(伯儵二者初不相妨記事立文體自當然豈謂伯儵自/稱為天天變為伯儵哉叔孫夢天壓已弗勝非夢天神)¶
(也何云與豎牛爭力盖誤讀勝為勝負之勝耳勝音如/升任也堪也此等竒怪猥瑣本不足設疑而喋喋言之)¶
(荀卿所謂無用之/辨孔君當之矣)¶
十二年夷於九縣楚滅諸國見於傳者申息鄧權弦黄¶
夔江六蓼庸凡十一國言九縣者蘇氏沈氏以權是小¶
國庸先屬楚自外為九也(釋文之説亦與此同然九縣/不可知必求其數以實之則)¶
(鑿矣楊用修曰九為陽數之極書傳凡稱九者皆極言/之耳後漢書云九縣颷回正用此語使孔穎逹軰訓釋)¶
<pb:KR1e0077_WYG_004-6a>¶
(之又指何地/以充其數乎)耆昧也不云攻昧而言耆昧者以汋詩之¶
意言養紂而不言伐紂故縁詩之意言致之於昧然後¶
攻之(杜注言致討於昧不云致之於昧/也致昧攻昧文雖小異義則一耳)川壅為澤説卦¶
坎為溝瀆溝瀆即是川也(謂溝瀆為川甚謬使溝瀆而變/為澤即當言通不當言壅矣説)¶
(卦自云坎為水以水訓/川豈不明白易見乎)果遇必敗果敢遇敵必致禍敗¶
(言果能遇/敵必敗耳)藍縷方言楚謂凡人貧衣破醜敝為藍縷服¶
䖍云言其縷破藍藍然(説文懢楚謂無縁衣也此作藍/盖借用耳服謂藍藍然者似無)¶
(所/據)使其徒入之使已從人入壘以取俘馘(趙旃之如楚/軍請召盟耳)¶
<pb:KR1e0077_WYG_004-6b>¶
(非致師也何/俘馘之取)鄭石制實入楚師入楚師言入此楚師於¶
鄭國服䖍云使楚師來入鄭是也(入楚師者直謂/往詣楚師耳)¶
十四年與之言魯樂樂謂樂居髙位也(言魯國風/土可樂也)¶
十七年過而不改而又久之以成其悔晏桓子等懼晉之¶
命不得己而來恨齊侯之使也今晉不以禮待之又久¶
執之以成其悔恨言本恨齊今又恨晉也(傳上文但言/三子忠於齊)¶
(國犯難而來不言其恨齊也此盖言三子被執齊/人必有悔遣使來之心或将背晉是成其悔也)¶
成公二年禮之如侯伯克敵使大夫告慶之禮降於卿¶
<pb:KR1e0077_WYG_004-7a>¶
禮一等如侯伯克敵使大夫告慶之禮則不得依獻㨗¶
之禮鞏朔晉之上軍大夫縱使得如獻㨗之禮亦當降¶
禮一等傳言云云以見王待鞏朔不失常也(晉人獻㨗/非禮王當)¶
(讓而不受今以克敵告慶之禮禮之盖畏晉/而然傳意正見其違常制云不失常非也)¶
九年南冠應劭漢官儀云法冠一曰柱後冠左傳南冠¶
而縶則楚冠也秦滅楚以其冠賜近臣御史服之即今¶
獬豸冠也(後漢輿服志引胡廣説亦如此然傳云南冠/未知其是何等冠也故杜注惟云楚冠而已)¶
(應胡之説/皆未然)¶
<pb:KR1e0077_WYG_004-7b>¶
十二年郤至將登金奏作於下驚而走出子反曰云云¶
卒聞地下鐘聲出其不意故驚而走出其出實為驚怖¶
因即飾辭辭樂匿其驚走之意(案下文郤至言兩君相/見何以代此又范文子)¶
(言無禮必食言則是地室縣樂實非使臣所敢當故/驚走而辭之非飾辭也郤至豈兒女子而怖鐘聲乎)天¶
下有道則公侯能為民干城而制其腹心有道之時則¶
公侯能為扞城禦難而使武夫制其已之腹心(制其腹/心謂制)¶
(御武夫之為腹心者非使/武夫制其已之腹心也)¶
十八年以塞夷庚夷平也詩序云由庚萬物得由其道¶
<pb:KR1e0077_WYG_004-8a>¶
是以庚為道也夷庚謂平道耳(杜注謂夷庚吴晉往來/之要道似是地名詩序)¶
(言得由其道者猶云得循其性耳與此義不類然陸内/史辨亡論有云旋皇輿於夷庚註引繁欽辨惑吴人者)¶
(以船檝為輿馬巨海為夷庚又臧榮緒晉書夷庚未入/乘輿旅舘盖皆指為道路而孔不能援以為證何耶)¶
成霸安疆自宋始矣謂文公成霸安疆自宋為始言今¶
宋有患不可不救也(成霸安疆直就悼公今日/而言安得逺指文公也)¶
襄公二年諸姜宗婦諸姜是齊同姓之女嫁與齊大夫¶
為妻者也(注云同姓大夫之婦則非姜姓/之女也盖言諸姜之宗婦耳)非異人任寡¶
人也楚君被射目者非是為異人也任此患者為寡人¶
<pb:KR1e0077_WYG_004-8b>¶
也(非異人任為句此/以任字下屬非也)¶
五年殺人以逞逞訓觧也共王殺此三人望觧已意(逞/快)¶
(也殺人以/快已意)¶
六年司城子罕曰同罪異罰非刑也亦逐子蕩子蕩射¶
子罕之門曰㡬日而不我從子罕善之如初亦逐子蕩¶
一句亦是子罕之語言亦宜逐子蕩也子蕩恐即被逐¶
故射子罕之門宋人不復更逐故子罕善之如初或當¶
實逐子蕩故子蕩云㡬日而不我從理亦通也(亦逐子/蕩是實)¶
<pb:KR1e0077_WYG_004-9a>¶
(逐之但子蕩彊悍未肯出奔/而射子罕之門也復説義勝)¶
七年夫郊祀后稷以祈農事也杜注言后稷周之始祖¶
能播殖者辨知后稷是何人不為能播殖故祀以祈農¶
事也案孝經及郊特牲公羊傳云云據此諸文則郊祭¶
天者為物本於天故祭天以報本神必須配故推祖以¶
配天止報生成之恩非求未來之福此傳言郊祀后稷¶
主為祈農事者祭為明神所享神以將來致福意雖不¶
祈其實以祭獲福即祈之義也(孔氏此論亦善然非傳/與杜注本㫖也傳明言)¶
<pb:KR1e0077_WYG_004-9b>¶
(郊祀后稷以祈農市故杜亦云能播殖者以見其為農/而祈也即如孔説欲辨知后稷為何人則言周之始祖)¶
(足矣無為加/播殖之文也)啟蟄而郊郊而後耕今既耕而卜郊宜其¶
不從也釋例曰僖公襄公夏四月卜郊但譏其非所宜¶
卜不譏其四月不可郊也孟獻子曰啟蟄而郊郊而後¶
耕謂春分也言得啟蟄即當卜郊不得過春分也此卜¶
在春分之後故譏之(傳言啟蟄而郊足明四月不得郊/矣獻子此言非直譏其卜之遲實)¶
(咎其郊/之晚也)註介助也景大也定本介景皆為大也(介景皆/大於文)¶
(為重宜/從初本)¶
<pb:KR1e0077_WYG_004-10a>¶
十年刑放於寵刑罰放赦之事在於寵臣(案杜注云寵/臣專刑不任)¶
(法則放者放縱之意非放赦也劉用熙曰/放依也視寵臣之厚薄以加刑其説亦通)¶
十一年魏絳於是乎始有金石之樂禮也唯言有金石¶
之樂不言女樂女樂房中私宴之樂或不以賜之(晉語/公賜)¶
(魏絳女樂二八歌鍾一肆傳謂以/樂之半賜之者此也孔失之不考)¶
十二年臨於周廟禮也杜云周廟文王廟也周公出文¶
王故魯立其廟哀二年蒯聵禱云敢昭告皇祖文王是¶
衛亦立文王廟也郊特牲曰諸侯不敢祖天子大夫不¶
<pb:KR1e0077_WYG_004-10b>¶
敢祖諸侯而公廟之設於私家非禮也彼謂無功徳非¶
王命而輒自立之則為非禮魯衛有大功徳王命立之¶
是其正也鄭祖厲王亦然(魯鄭立王廟皆非禮孔謂衛/有大功徳以王命立之者則)¶
(未知康叔之勲於周公果若是班乎而成王之賜亦嘗/及衛否也若蒯聵戰禱之辭乃其恐怖投車之餘如獸)¶
(不擇音哀鳴而已寧可據為典言/遂謂衛立文王廟乎斯謬甚矣)¶
十三年不猶愈乎方言云病差謂之愈後年注以愈為¶
差此亦當為差也服䖍云愈猶病愈是愈為差之義也¶
鄭𤣥論語注云愈猶勝也(愈當如鄭義/言差者迂矣)¶
<pb:KR1e0077_WYG_004-11a>¶
十五年蒍子馮為大司馬案世本蒍艾獵是孫叔敖之¶
兄馮是艾獵之子則馮是叔敖兄之子也杜集觧及釋¶
例皆以為艾獵叔敖為一人馮是叔敖之子世本轉寫¶
多誤杜當考得其真(案杜觧云子馮叔敖從子/未嘗言是叔敖之子也)¶
二十一年欒盈出奔楚宣子殺箕遺黄淵嘉父司空靖¶
邴豫董叔邴師申書羊舌虎叔羆如此傳則欒盈出奔¶
之後宣子始殺十子如國語則先殺十子後逐欒盈與¶
此異者賈逵云十子皆盈黨先為之作難討范氏不克¶
<pb:KR1e0077_WYG_004-11b>¶
而死然則欒盈城著十子在國宣子殺之乃使適著逐¶
盈此傳先言盈後言其黨耳又此傳言城著而遂逐之¶
國語言適曲沃逐欒盈者曲沃是欒氏采邑盖就著逐¶
其身適曲沃逐其家也(國語記事多與傳異疏盖屢言/之哀十三年黄池之㑹下又引)¶
(鄭𤣥説云國語非丘明所作凡共説一事而二文不同/必國語虚而左傳實至此乃復强為牽合無乃自相戾)¶
(乎/)書曰聖有謩勳此引夏書𦙍征之文也彼作聖有謨¶
訓此云惠訓不倦行本當作訓但杜以傳作聖有謩勲¶
故順傳文觧之劉背傳文而規杜氏非也(案傳所云恵/訓不倦本上)¶
<pb:KR1e0077_WYG_004-12a>¶
(引詩恵我無疆而言於書謨訓之義自不相涉杜注甚/明孔讀之不詳而誤為此論又不著劉説而直譏其非)¶
(未知劉君所為規杜氏者/何等語也疑其間有闕文)¶
二十三年公有姻䘮王鲋使宣子墨縗冒絰姻䘮注言¶
夫人有杞䘮鲋使宣子詐為夫人孝服也案盈之入在¶
孝公葬後杜觧諸侯既葬除服而夫人猶有服者葬杞¶
孝公書於魯使去之日欒盈入晉當在葬孝公之前故¶
夫人猶有服得詐為之也(趙子常曰諸侯葬有書日者/未必使行即書杜氏既葬除)¶
(服之説據此傳亦其倍謬之/一證孔氏曲為説通之過矣)夫石猶生我服䖍云夫謂¶
<pb:KR1e0077_WYG_004-12b>¶
孟孫也(夫發語辭傳固有謂彼人為夫者然此非其/類也昭元年夫豈不愛孔云夫謂周公亦誤)¶
二十四年母寧使人謂子子實生我而謂子浚我以生¶
乎言人等作二事為不取人財寧使人謂子實能生養¶
我民也為多取人財使人言子須我民財以生活乎此¶
二者孰勝也(朱申曰言寧可使人議論子實能生養我/者而孰謂子乃反取我財以自生乎此説)¶
(是也干寳晉紀論百姓皆知上徳之/生已而不謂浚已以生也正用此意)¶
二十五年列國一同周法大國五百里此為一同者引¶
夏殷時國小以譏晉國之寛大權以拒晉耳(言大國五/百里盖据)¶
<pb:KR1e0077_WYG_004-13a>¶
(周禮為説然孟子云公侯皆方百里乃復與此傳一同/之言合古制散絶傳聞各異未容以彼廢此此謂子産)¶
(逺引夏殷時制以拒晉人非也諸儒説禮記凡與周/禮不同者輒云夏殷之制共失自鄭𤣥以來則然矣)¶
二十七年賞罰無章章明也(章猶條也言賞罰/失當不成條理也)志誣其¶
上而公怨之以為賓榮伯有不臣被公怨怒自須掩盖¶
而賦詩道公無良反将公之所怨以為賓之榮寵(公怨/猶云)¶
(公言之矣劉炫所謂顯然将比來/之怨以為報賓之榮寵者是也)¶
二十八年在外不得宰吾一邑宰猶益也以弼殿為外¶
也言吾先有邑更不得益弼殿耳(言已若亡在外則雖/欲主宰吾一邑亦不)¶
<pb:KR1e0077_WYG_004-13b>¶
(可得故下云恐失富也孔説迂謬/且以宰為益此訓亦未之前聞)¶
二十九年王事靡盬昭元年傳曰於文皿蟲為蠱榖之¶
飛亦為蠱蠱是蟲之害物故為不牢固也(蠱與監音同/義異斯説謬)¶
(矣/)見舞象箾南籥者杜云皆文王之樂則象箾與南籥¶
各是一舞南籥既是文舞則象箾當是武舞也南在箾¶
籥之間則二者共有南義(既云象箾南籥各是一舞又/云南在箾籥之間二者共有)¶
(南義前後相乖/矣其前説是也)君侈而多良謂多以惡人為良而善之¶
(傳文云君侈而多良大夫皆富政將在家言國多良/大夫而此大夫又皆富必厚施而得政也此觧謬甚)¶
<pb:KR1e0077_WYG_004-14a>¶
三十年有與疑年使之年有與同食者問此老人之年¶
不告以實疑其年也使之年者更使言其真年也(林堯/叟曰)¶
(有與者将有所賜與也疑/年者見其老故疑其年也)而廢其輿尉杜云以役孤老¶
故知者上云無子是孤年七十三是老也(無子曰獨安/得為孤注連)¶
(言孤老亦/以圓文耳)其君弱植周禮謂草木為植物植為樹立君¶
志弱不樹立也(弱植者言其孱弱僅/植立如草木而已)¶
三十一年館如公寝言往前文公之客館如今日晉君¶
之路寝(言客館如公路寝足/矣往前今日字可刪)不吾叛也謂尹何也劉炫¶
<pb:KR1e0077_WYG_004-14b>¶
云叛違也欲令子産不於我有違得使尹何為邑(前説/是劉)¶
(炫説/非也)夫亦愈知治矣病差謂之愈言不能之病愈知治¶
必速也(愈猶益也言自/此益知治矣)令尹似君矣服䖍云言令尹動¶
作以君儀故云以君矣明年傳曰二執戈者前矣是用¶
君儀也俗本作似君若云似君不須言矣今定本亦作¶
似君恐非(作以君義迂/宜從定本)¶
昭公元年不寧唯是不寧寧也言寧有唯是之事(言寧/唯此)¶
(而/已)吾儕偷食儕等也言吾等於彼卑賤苟且飲食之人¶
<pb:KR1e0077_WYG_004-15a>¶
也(吾儕趙孟自謂猶申叔云吾儕小人也言吾等無逺/慮苟且飲食而已孔氏縁下文有儕於𨽻人之語遂)¶
(為此觧/非也)造舟于河詩云造舟為梁盖造為至義言船相¶
至而並比也(相至義迂案詩朱傳/云造作也音才早反)為五陳以相離相離¶
者布置使相逺也(離麗也言/相麗著也)節宣其氣以時節宣散其¶
氣也(節者為之節/度非時節也)非羇何忌忌敬也言非是羇客何須¶
敬之(此言非羇之/忌當誰忌也)¶
二年見易象與魯春秋曰周禮盡在魯矣此二書晉國¶
亦應有之韓子舊應經見而至魯始歎之者因味義而¶
<pb:KR1e0077_WYG_004-15b>¶
善其人非為素不見也(案易象之文固諸國所有若春/秋則魯史也然國語稱羊舌肸)¶
(習於春秋則諸國亦應有之但據韓子云吾乃今知周/公之徳與周之所以玉也則是素不曾見故杜注謂諸)¶
(國多闕唯魯備宣子適魯而説之孔不尋傳文與杜義/而苟生異見非也易象春秋皆周禮杜注但觧春秋云)¶
(云盖易象本是周家之書無/庸觧釋也孔亦不能發此意)¶
四年王曰吾用齊桓服䖍云召陵之役齊桓退舍以禮¶
楚靈王今感其意是以用之(王以齊桓為霸者之盛故/用其禮耳以為感召陵之)¶
(退舍亦迂/甚矣哉)¶
五年難易有備言知楚為患難則吳易有防備也(難易/有備)¶
<pb:KR1e0077_WYG_004-16a>¶
(猶言緩急有備/耳難讀如字)¶
六年注見鄭伯如見楚王言棄疾共而有禮見如見王¶
共也辭不敢見是禮也(共而有禮杜注但就見如見王/而言其文義甚明不必强為分)¶
(析/)¶
七年二卦皆云謂前卜元之二卦非謂後卜縶之卦也¶
(孔成子初筮立元得屯後筮立縶得屯之比屯卦辭及/初九爻辭皆為利建侯故曰二卦皆云傳文及杜注甚)¶
(明孔何所見為此謬説且初筮/元之卦惟屯而已安得有二乎)¶
九年我在伯父猶衣服之有冠冕木水之有本原民人¶
<pb:KR1e0077_WYG_004-16b>¶
之有謀生也言我周存在於伯父有益如衣服云云(言/周)¶
(為晉宗主故取譬於此/三者非謂其有益也)¶
十年宋平公諡法内外賓服曰平(諡法内外/賓服曰正)¶
十二年我有圃生之杞乎圃者所以殖菜疏也杞非可¶
食之物我有圃生之杞以喻南蒯在費欲為亂也(徐鍇/曰枸)¶
(杞多生荒域坂岸之上圃生杞言非其宜此説與杜注/會是也杜注亦云杞生於園圃非宜也又本草諸書多)¶
(言杞能益夀何謂/非可食之物也)¶
十三年子母勤言子母以見使為勤勞(子躬降服請罪/故王曰子母勤)¶
<pb:KR1e0077_WYG_004-17a>¶
(以慰謝之猶/云大夫無辱)再㑹而盟以顯昭明十二年而為一盟者¶
大明黜陟之法諸侯之有明徳表顯升進之於此盟以¶
光顯諸侯有昭明之徳者(上文云有威而不昭共則不/明故此覆説上意云顯其昭)¶
(明非謂光/顯諸侯也)諸侯若討其可瀆乎言諸侯若來討鄭其可¶
不由子輕易晉乎(案杜注瀆易也又云慢也言/諸侯若討鄭其可慢易之乎)¶
十五年然而前知其為人之異也然此朝吳於事必豫¶
前知其為人有異於餘人(林堯叟曰無極言豈不欲善/吳然而豫知其多權謀有異)¶
(於衆故去之也孔謂朝/呉於事能前知謬矣)¶
<pb:KR1e0077_WYG_004-17b>¶
十七年天子失官學在四夷猶信(郯中國而習於夷者/若杞夏之後而即東)¶
(夷/者)¶
十八年吾身泯焉弗良及也良是語辭史傳多云良所¶
未悟良有以也而服䖍云弗良及者不能及也能非良¶
之訓妄言耳(良善也猶良食之良弗良及者言今将死/不能平善以及彼時耳史傳所云良所未)¶
(悟良有以也之類此良猶甚也亦非/語辭服説固謬孔義亦未為得也)¶
十九年禳之則彼其室也言禳之則彼淵是其室也其¶
室既近禳之不難(言今欲禳之則彼淵是龍之室/乃其所宜居耳無以禳為也)¶
<pb:KR1e0077_WYG_004-18a>¶
二十年城父人服䖍云城父人城父大夫也(城父人猶/絳縣人武)¶
(城人之類耳九年傳云遷城父人於陳遷/方城外人於許據彼文益知非大夫矣)山林之木衡¶
鹿守之澤之萑蒲舟鮫守之言公立此官使之守掌專¶
山澤之利不與民共故鬼神怒而加病也(此但言齊君/之政惡以取)¶
(民怨耳何謂鬼/神怒而加病乎)¶
二十一年吾小人可藉死而不能送亡君請待之服䖍¶
以君上屬孫毓以君下屬杜注不明亦似上屬(杜注云/請君待)¶
(復戰決勝負是明以君/下屬矣宜從孫毓讀)¶
<pb:KR1e0077_WYG_004-18b>¶
二十二年若華氏知困而致死楚耻無功而疾戰非吾¶
利也若華氏知困而致死戰或敗諸侯之師也楚恥無¶
功而疾戰戰勝則楚獨有功二者並非吾諸侯之利(華/氏)¶
(致死楚人疾戰二者皆能敗諸侯之/師故云非吾利也豈為與楚爭功哉)¶
二十六年白晢鬒鬚眉甚口甚口大口也(劉用熙曰甚/口有口才也)¶
(今案上言失弓而罵故此/言甚口猶史記云有口也)玩求無度玩俗本作規服王¶
孫皆注云玩貪也元年傳翫嵗而愒日杜云翫愒皆貪¶
也則此言貪求無限度作規謬也(作玩義短宜作規規/計度也猶圖也翫愒)¶
<pb:KR1e0077_WYG_004-19a>¶
(皆貪也觧亦非/是説見前卷)¶
二十七年令尹炮之令尹炮之一句是鄢将師令衆之¶
辭服䖍云民弗肯爇鄢将師稱令尹使汝燔炮之(傳言/令尹)¶
(炮之盡滅郤氏之族黨義自/了然而無故以異説亂之)猶有鬼神此必敗也言尚¶
有鬼神以助君此戰必當敗也况無鬼神乎(襄二十年/傳猶有鬼)¶
(神吾有餒而已文義與此同言若有鬼/神此戰必敗明其為鬼神所不祐也)¶
二十九年社稷五祀是尊是奉句芒祝融等五者本為¶
五行之神作名耳非與重熙之徒為名也但配者與之¶
<pb:KR1e0077_WYG_004-19b>¶
同食故亦得取彼神名以為配猶社本土神稷本榖神¶
而配者亦得稱社稷也(趙子常曰傳云木正曰句芒又/云使重為句芒以下皆然又云)¶
(世不失職則五者亦是黨時官名非/為配食故得取所配神名以為稱也)¶
定公元年季孫使役如闞公氏将溝焉闞是先公墓地¶
氏猶言家故謂公之墓地為公氏言是公死之家宅也¶
𤣥卿以為闞屬上句公氏将溝焉猶言将溝公氏焉古¶
人多倒語公氏則昭公也(公氏宜屬上句前説/是𤣥卿之説非也)¶
四年命以伯禽公羊傳曰周公曷為不之魯欲天下之一¶
<pb:KR1e0077_WYG_004-20a>¶
乎周也其意言周公聖人若使之魯則恐天下廻心向¶
之故不使之魯也(此何休觧公羊傳之謬説/也孔氏取之其識亦陋矣)¶
九年中牟有臣瓉者不知其姓或云姓傅作漢書音義¶
云案河南中牟云云(案水經注云薛瓉/注漢書非姓傅也)¶
哀公二年敢告無絶筋無折骨無面傷以集大事無作¶
三祖羞大命不敢請佩玉不敢愛無絶筋無折骨謂軍¶
之士衆無令傷損以成大事大命不敢請者謂已之身¶
命不敢私請(折筋絶骨皆蒯聵自謂非為士衆也大命/不敢請國語作死不敢請韋昭注云言不)¶
<pb:KR1e0077_WYG_004-20b>¶
(敢請者歸/之神也)¶
三年召正常正常不反服䖍云召而問兒死意然兒於¶
正常去後始死非正常得知召之復何所問也當欲問¶
不立康子之意故正常畏康子不反(此康子既殺兒而/召正常以弭衆言)¶
(或當魯君自以正常無罪出奔故召之耳若不立康/子之意則南孺子之男自是適子當立何用更問乎)¶
十七年衛侯貞卜其繇曰如魚竀尾衡流而方羊裔焉¶
大國滅之将亡闔門塞竇乃自後踰劉炫以為卜繇之¶
辭文句相韻裔焉二字宜向下讀之知不然者詩之為¶
<pb:KR1e0077_WYG_004-21a>¶
體其語助之辭皆在韻句之下即俟我於著乎而其樂¶
只且之類是也此之方羊與下句将亡為韻裔焉二字¶
為助句之辭繇辭之例未必皆韻此云闔門塞竇乃自¶
後踰不與将亡為韻又一薫一蕕十年尚猶有臭不與¶
攘公之羭為韻是或韻或不韻理無定準劉云云非也¶
(按竇字亦作窬音豆一音臾許氏説文引圭竇作圭窬/是二字通也此塞竇宜音臾與踰為韻其上二句以羊)¶
(亡自為韻如孔所引專之渝攘公之羭一薫一蕕十年/尚猶有臭亦是以渝與羭蕕與臭各自為韻古詩辭如)¶
(此比者多矣孔謂裔焉二字為語助可/也謂繇辭或韻或不韻理無定準非也)¶
<pb:KR1e0077_WYG_004-21b>¶
　¶
　¶
　¶
　¶
　¶
　¶
　¶
　左傳附注卷四¶
