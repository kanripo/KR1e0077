# -*- mode: mandoku-view -*-
#+TITLE: 左傳附注
#+DATE: 2015-09-23 09:40:13
#+PROPERTY: JUAN 0
<pb:KR1e0077_WYG_000-1a>¶
欽定四庫全書　　　　　　經部五¶
　左傳附註　　　　　　　　春秋類¶
　　提要¶
　　　　(臣/)等謹按左傳附註十卷明陸粲撰粲字子餘長¶
　　　　洲人嘉靖丙戌進士官至工科給事中以劾張璁¶
　　　　桂蕚謫都鎮驛驛丞終於永新縣知縣事迹具明史本¶
　　　　傳是編前三卷駁正杜預之注義第二卷駁¶
　　　　正孔頴達之疏文第五卷駁正陸徳明左傳¶
<pb:KR1e0077_WYG_000-1b>¶
　　　　釋文之音義多旁採諸家之論亦間斷以已¶
　　　　意於訓詁家頗為有禆顧炎武日知録于駁¶
　　　　正左傳注後附書曰凡邵陸傅三先生所已¶
　　　　辨者不録邵者邵寳左傳觿傅者傅遜左傳¶
　　　　屬事陸即粲也葢炎武亦甚重此書矣粲又¶
　　　　有春秋左傳&KR1186;二卷大意以左傳為戰國人¶
　　　　作而劉歆又以意附益故徃往卑賤不中道¶
　　　　或為竒言怪説騖于末流考粲以左傳為出¶
<pb:KR1e0077_WYG_000-2a>¶
　　　　戰國葢因程子謂臘為秦禮庶長為秦官已¶
　　　　為膠固其以竄亂歸之劉歆葢因林栗謂左¶
　　　　傳凡言君子曰是劉歆之詞尤無佐證未免¶
　　　　務為髙論仍蹈明人臆揣之習所謂畫蛇添¶
　　　　足者也故惟録此編而左傳鐫則别存其目¶
　　　　焉乾隆四十二年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶

